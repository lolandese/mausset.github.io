---
layout: page
title: La Nostra Filosofia
tagline: Turismo Ecologico in Val Pellice
icon: leaf
group: navigation
lang: it
---
{% include JB/setup %}

## Agriturismo in Mezzo alla Natura in Val Pellice

Abbiamo deciso di dare ospitalità per mettere a disposizione di persone amanti e rispettose della Natura questo luogo incontaminato e per supplire alla nostra impossibilità di spostarci a causa degli animali, avendo così egualmente l'opportunità di conoscere gente ed organizzazioni con le quali avere degli scambi.

### Strutture Ecologiche

Gli ospiti avranno a disposizione spazi costruiti con materiali locali quali pietra e legno, interamente ristrutturati ed alimentati da impianti fotovoltaici. I tetti sono coibentati con fibra di legno che assicura l'isolamento, ma permette di far "respirare" gli ambienti, mentre gli infissi a doppia camera limitano gli sbalzi di temperatura. I letti in lattice e il silenzio, assicurano un buon sonno.

Per cucinare, oltre a moderne cucine a gas ed elettriche sono anche presenti cucine economiche a legna (poutagè). L'acqua potabile arriva da una fonte sorgiva, mentre la raccolta dell'acqua piovana contribuisce all'irrigazione.

### Il Nostro Approccio

Il rispetto per la natura e l'utilizzo consapevole delle risorse della montagna è alla base della nostra filosofia ed è quanto chiediamo ai nostri ospiti.

Agli ospiti che lo desiderano sarà data la possibilità di partecipare alle attività dell'azienda:
- Allevamento e conduzione degli animali
- Osservazione delle fasi di trasformazione del latte
- Conduzione dell'orto e conservazione dei prodotti agricoli raccolti
- Occasionalmente panificazione

Altrimenti potranno godersi un soggiorno rilassante in tutta intimità cullati dal canto degli uccelli o dallo scampanìo degli animali al pascolo.

### Attività di Gruppo

È previsto anche l'accesso a gruppi che intendano utilizzare gli spazi per fare dei corsi specifici, ad esempio:
- Astronomia (abbiamo un magnifico cielo non disturbato da fonti luminose vicine)
- Pittura
- Cucina
- Erboristica
- Yoga
- Lavorazione lana (feltro)
- E molti altri

A tutti diamo la nostra disponibilità di trasmettere le conoscenze acquisite nel corso di tanti anni vissuti a contatto con la Natura.

---

<a href="/#top" title="Home"><b><< INDIETRO</b></a> &#124; <a href="/stanze.html#top" title="Stanze"><b>AVANTI >></b></a>
