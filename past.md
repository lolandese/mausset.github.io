---
layout: page
title: La Nostra Storia
tagline: La storia di Mausset
icon: history
group: navigation
lang: it
---
{% include JB/setup %}

## Orto, Frutteto, Pane Fatto in Casa, Conserve e Squisiti Formaggi

### Dalla Borgata Abbandonata al Rifugio Accogliente

Verso gli anni 60 la frazione viene definitivamente abbandonata restando disabitata per una quindicina d'anni quando poi Gianfranco decise di allevare api in montagna, dove abitavano i suoi nonni.

All'inizio degli anni 80 conobbe Roberta con la quale, in seguito, formò la sua famiglia. Nacquero tre bambini ed assieme si dedicarono all'allevamento di api, animali da cortile e capre, oltre a coltivare orti e piccoli frutteti con metodi tradizionali senza l'uso di prodotti chimici.

Vendendo i loro prodotti poterono, poco alla volta, acquistare l'intera frazione con il desiderio di far rinascere questo posto. Impararono a fare il pane, ripristinando il vecchio forno, a conservare frutti selvatici e ortaggi di loro produzione, a fare formaggi con il latte delle proprie capre.

### Il Presente

Ora Gianfranco non c'è più, prematuramente scomparso. Ci siamo noi: Roberta, Ben, Nadine con Diana ed Elena e ogni tanto Sole.

La battaglia per preservare la borgata continua, con l'impegno di mantenere vivi i valori che Gianfranco e Roberta hanno costruito nel corso degli anni: il rispetto per la natura, la sostenibilità, l'accoglienza autentica e la trasmissione delle conoscenze acquisite nel contatto diretto con la montagna e i suoi cicli naturali.

Mausset è oggi un luogo dove il passato incontra il presente, dove la tradizione rurale convive con una visione ecologica e consapevole del futuro.

---

<a href="/animali.html#top" title="Animali"><b><< INDIETRO</b></a> &#124; <a href="/prezzi.html#top" title="Prezzi"><b>AVANTI >></b></a>
